Prawo do publicznego wyrażania poglądów, a także poszanowania ich przez innych, jest jednym z podstawowych praw człowieka zagwarantowanym w Konstytucji RP oraz w polskim kodeksie karnym. Wolność słowa to możliwość krytyki demokratycznie wybranej władzy. Możliwość prowadzenia rzeczowej debaty publicznej, na równych prawach przez obydwie strony. Równy dostęp do środków masowego przekazu dla wszystkich opcji politycznych.

Do rozwoju wolności słowa na świecie znacząco przyczyniło się wynalezienie Internetu. Poprzez brak zhierarchizowanej struktury, a co za tym idzie brak cenzury informacji, Internet stał się sferą dynamicznej wymiany poglądów na równych dla wszystkich prawach. To w Internecie powstają dziś niezależne portale informacyjne, tworzą się nowe ruchy społeczne, a nawet rozpoczynają się rewolucje. Także Turkusowa Rewolucja narodziła się w Internecie. Dlatego Internet, jako potężne narzędzie demokracji, zasługuje na szczególną ochronę wobec procesu ograniczania wolności słowa, jaki obserwujemy we współczesnych państwach.

Dlatego Partia Demokracja Bezpośrednia wprowadzi liczne reformy w zakresie wolności i niezależności mediów, ograniczy normy prawne dotyczące przepływu informacji w Internecie, wprowadzi pełną jawność i transparentność w zakresie dostępu do informacji publicznej, uchyli przepisy o obrazie władzy państwowej, zinformatyzuje administrację publiczną, a także upowszechni dostęp do Internetu w Polsce dla wszystkich obywateli. Cele partii zawarte w tym rozdziale to cele, których realizacja przeniesie Polaków z postindustrialnej rzeczywistości do nowoczesnego społeczeństwa opartego na informacji.

* [[Wolne mass media]]
* [[Wolność informacji]]
* [[Uchylenie przepisu o obrazie głowy państwa]]
* [[Informatyzacja administracji publicznej]]
* [[Powszechny dostęp do Internetu]]
